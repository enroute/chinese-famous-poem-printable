#RAW \chapter{五代十国}


浪淘沙令
南唐 李煜
#CHENGYU 春意阑珊
帘外雨潺[chán]潺，春意阑珊。罗衾[qīn]不耐五更寒。
梦里不知身是客，一晌贪欢。

独自莫凭栏，无限江山，别时容易见时难。
流水落花春去也，天上人间。




相见欢
南唐 李煜[yù]
无言独上西楼，月如钩。 寂寞梧桐深院锁清秋。

剪不断，理还乱，是离愁，别是一般滋味在心头。




虞美人
南唐 李煜
#CHENGYU 春花秋月
春花秋月何时了？往事知多少。
小楼昨夜又东风，故国不堪回首月明中。

雕栏玉砌[qì]应犹在，只是朱颜改。
问君能有几多愁？恰似一江春水向东流。


