


#TAG 唐诗(五言绝句）


行宫
唐 元稹[zhěn]
寥落古行宫，宫花寂寞红。
白头宫女在，闲坐说玄宗。



相思
唐 王维
红豆生南国，春来发几枝。
愿君多采撷[xié]，此物最相思。


杂诗
唐 王维
君自故乡来，应知故乡事。
来日绮[qǐ]窗前，寒梅著花未？



鹿柴[zhài]
唐 王维
空山不见人，但闻人语响。
返景入深林，复照青苔上。


送元二使安西
唐 王维
渭城朝雨浥[yì]轻尘，客舍青青柳色新。
劝君更尽一杯酒，西出阳关无故人。


九月九日忆山东兄弟
唐 王维
独在异乡为异客，每逢佳节倍思亲。
遥知兄弟登高处，遍插茱萸[zhū yú]少一人。



问刘十九
唐 白居易
绿蚁新醅[pēi]酒，红泥小火炉。
晚来天欲雪，能饮一杯无？


哥舒歌
唐 西鄙人
北斗七星高，哥舒夜带刀。
至今窥牧马，不敢过临洮[táo]。



忆秦娥·箫声咽
唐 李白
箫声咽，秦娥梦断秦楼月。
秦楼月，年年柳色，灞[bà]陵[líng]伤别。

乐游原上清秋节，咸阳古道音尘绝。
音尘绝，西风残照，汉家陵阙[què]。



静夜思
唐 李白
床前明月光，疑是地上霜。
举头望明月，低头思故乡。


怨情
唐 李白
美人卷珠帘，深坐颦[pín]蛾眉。
但见泪痕湿，不知心恨谁。


黄鹤楼送孟浩然之广陵
唐 李白
故人西辞黄鹤楼，烟花三月下扬州。
孤帆远影碧空尽，唯见长江天际流。


早发白帝城
唐 李白
朝辞白帝彩云间，千里江陵一日还。
两岸猿声啼不住，轻舟已过万重山。


静夜思
唐 李白
床前明月光，疑是地上霜。
举头望明月，低头思故乡。


古朗月行
唐 李白
小时不识月，呼作白玉盘。又疑瑶台镜，飞在青云端。
仙人垂两足，桂树何团团。白兔捣药成，问言与谁餐？
蟾蜍[chán chú]蚀圆影，大明夜已残。羿[yì]昔落九乌，天人清且安。
阴精此沦惑，去去不足观。忧来其如何？凄怆[chuàng]摧心肝。


望庐山瀑布
唐 李白
日照香炉生紫烟，遥看瀑布挂前川。
飞流直下三千尺，疑是银河落九天。


赠汪伦
唐 李白
李白乘舟将欲行，忽闻岸上踏歌声。
桃花潭水深千尺，不及汪伦送我情。


黄鹤楼送孟浩然之广陵
唐 李白
故人西辞黄鹤楼，烟花三月下扬州。
孤帆远影碧空尽，唯见长江天际流。


早发白帝城
唐 李白
朝辞白帝彩云间，千里江陵一日还。
两岸猿声啼不住，轻舟已过万重山。


望天门山
唐 李白
天门中断楚江开，碧水东流至此回。
两岸青山相对出，孤帆一片日边来。



乐游原
唐 李商隐
向晚意不适，驱车登古原。
夕阳无限好，只是近黄昏。


八阵图
唐 杜甫
功盖三分国，名成八阵图。
江流石不转，遗恨失吞吴。


江雪
唐 柳宗元
千山鸟飞绝，万径人踪灭。
孤舟蓑笠翁，独钓寒江雪。


宿建德江
唐 孟浩然
移舟泊烟渚[zhǔ]，日暮客愁新。
野旷天低树，江清月近人。


春晓
唐 孟浩然
春眠不觉晓，处处闻啼鸟。
夜来风雨声，花落知多少。


宫词
唐 张祜[hù]
故国三千里，深宫二十年。
一声何满子，双泪落君前。


寻隐者不遇
唐 贾岛
松下问童子，言师采药去。
只在此山中，云深不知处。


#TAG 唐诗



闺怨
唐 王昌龄
闺中少妇不知愁，春日凝妆上翠楼。
忽见陌头杨柳色，悔教夫婿觅封侯。



宫词
唐 朱庆馀
寂寂花时闭院门，美人相并立琼轩。
含情欲说宫中事，鹦鹉前头不敢言。




嫦娥
唐 李商隐
云母屏风烛影深，长河渐落晓星沉。
嫦娥应悔偷灵药，碧海青天夜夜心。


夜雨寄北
唐 李商隐
君问归期未有期，巴山夜雨涨秋池。
何当共剪西窗烛，却话巴山夜雨时。


江南逢李龟年
唐 杜甫
岐王宅里寻常见，崔九堂前几度闻。
正是江南好风景，落花时节又逢君。


赠别
唐 杜牧
多情却似总无情，唯觉樽[zūn]前笑不成。
蜡烛有心还惜别，替人垂泪到天明。


寄扬州韩绰[chuò]判官
唐 杜牧
青山隐隐水迢迢，秋尽江南草未凋。
二十四桥明月夜，玉人何处教吹箫？


遣怀
唐 杜牧
落魄江南载酒行，楚腰纤细掌中轻。
十年一觉扬州梦，赢得青楼薄幸名。


秋夕
唐 杜牧
银烛秋光冷画屏，轻罗小扇扑流萤。
天阶夜色凉如水，卧看牵牛织女星。


赤壁
唐 杜牧
折戟沉沙铁未销，自将磨洗认前朝。
东风不与周郎便，铜雀春深锁二乔。


泊秦淮
唐 杜牧
烟笼寒水月笼沙，夜泊秦淮近酒家。
商女不知亡国恨，隔江犹唱后庭花。


寄人
唐 张泌
别梦依依到谢家，小廊回合曲阑斜。
多情只有春庭月，犹为离人照落花。


枫桥夜泊
唐 张继
月落乌啼霜满天，江枫渔火对愁眠。
姑苏城外寒山寺，夜半钟声到客船。


陇西行
唐 陈陶
誓扫匈奴不顾身，五千貂锦丧胡尘。
可怜无定河边骨，犹是春闺梦里人！


回乡偶书
唐 贺知章
少小离家老大回，乡音无改鬓毛衰。
儿童相见不相识，笑问客从何处来。


乌衣巷
唐 刘禹锡
朱雀桥边野草花，乌衣巷口夕阳斜。
旧时王谢堂前燕，飞入寻常百姓家。


登科后
唐 孟郊
#CHENGYU 春风得意 走马观花
昔日龌龊[wò chuò]不足夸，今朝放荡思无涯。
春风得意马蹄疾，一日看尽长安花。



游子吟
唐 孟郊
#CHENGYU 寸草春晖
慈母手中线，游子身上衣。
临行密密缝，意恐迟迟归。
谁言寸草心，报得三春晖。



咏鹅
唐 骆宾王
鹅，鹅，鹅，曲项向天歌。
白毛浮绿水，红掌拨清波。


风
唐 李峤[qiáo]
解落三秋叶，能开二月花。
过江千尺浪，入竹万竿斜。


咏柳
唐 贺知章
碧玉妆成一树高，万条垂下绿丝绦[tāo]。
不知细叶谁裁出，二月春风似剪刀。


回乡偶书
唐 贺知章
少小离家老大回，乡音无改鬓[bìn]毛衰[cuī]。
儿童相见不相识，笑问客从何处来。


凉州词
唐 王之涣
黄河远上白云间，一片孤城万仞[rèn]山。
羌[qiāng]笛何须怨杨柳，春风不度玉门关。


登鹳[guàn]雀楼
唐 王之涣
白日依山尽，黄河入海流。
欲穷千里目，更上一层楼。


春晓
唐 孟浩然
春眠不觉晓，处处闻啼鸟。
夜来风雨声，花落知多少。


凉州词
唐 王翰
葡萄美酒夜光杯，欲饮琵琶马上催。
醉卧沙场君莫笑，古来征战几人回？


出塞（其一）
唐 王昌龄
秦时明月汉时关，万里长征人未还。
但使龙城飞将在，不教胡马度阴山。


芙蓉楼送辛渐
唐 王昌龄
#CHENGYU 冰心玉壶
寒雨连江夜入吴，平明送客楚山孤。
洛阳亲友如相问，一片冰心在玉壶。






别董大 其一
唐 高适
千里黄云白日曛[xūn]，北风吹雁雪纷纷。
莫愁前路无知己，天下谁人不识君。


绝句
唐 杜甫
两个黄鹂鸣翠柳，一行白鹭上青天。
窗含西岭千秋雪，门泊东吴万里船。


绝句
唐 杜甫
迟日江山丽，春风花草香。
泥融飞燕子，沙暖睡鸳鸯。


春夜喜雨
唐 杜甫
好雨知时节，当春乃发生。随风潜入夜，润物细无声。
野径云俱黑，江船火独明。晓看红湿处，花重锦官城。


江畔独步寻花
唐 杜甫
黄师塔前江水东，春光懒困倚微风。
桃花一簇开无主，可爱深红爱浅红？


枫桥夜泊
唐 张继
月落乌啼霜满天，江枫渔火对愁眠。
姑苏城外寒山寺，夜半钟声到客船。


滁[chú]州西涧[jiàn]
唐 韦应物
独怜幽草涧[jiàn]边生，上有黄鹂深树鸣。
春潮带雨晚来急，野渡无人舟自横。


游子吟
唐 孟郊
慈母手中线，游子身上衣。
临行密密缝，意恐迟迟归。
谁言寸草心，报得三春晖[huī]！


早春呈水部张十八员外 其一
唐 韩愈
天街小雨润如酥，草色遥看近却无。
最是一年春好处，绝胜烟柳满皇都。


渔歌子
唐 张志和
西塞山前白鹭[lù]飞，桃花流水鳜[guì]鱼肥。
青箬笠[ruò lì]，绿蓑[suō]衣，斜风细雨不须归。


塞下曲
唐 卢纶[lún]
月黑雁飞高，单于夜遁[dùn]逃。
欲将轻骑[jì]逐，大雪满弓刀。



望洞庭
唐 刘禹锡
湖光秋月两相和，潭面无风镜未磨。
遥望洞庭山水翠，白银盘里一青螺。


浪淘沙
唐 刘禹[yǔ]锡
九曲黄河万里沙，浪淘风簸[bǒ]自天涯。
如今直上银河去，同到牵牛织女家。


赋得古原草送別
唐 白居易
离离原上草，一岁一枯荣。野火烧不尽，春风吹又生。
远芳侵古道，晴翠接荒城。又送王孙去，萋[qī]萋满别情。


池上
唐 白居易
小娃撑小艇，偷采白莲回。
不解藏踪迹，浮萍一道开。



忆江南
唐 白居易
江南好，风景旧曾谙[ān]。
日出江花红胜火，春来江水绿如蓝。
能不忆江南？



小儿垂钓
唐 胡令能
蓬[péng]头稚[zhì]子学垂纶[lún]，侧坐莓苔草映身。
路人借问遥招手，怕得鱼惊不应人。


悯农 其一
唐 李绅
春种一粒粟[sù]，秋收万颗子。
四海无闲田，农夫犹饿死。


悯农 其二
唐 李绅
锄禾日当午，汗滴禾下土。
谁知盘中餐，粒粒皆辛苦。


江雪
唐 柳宗元
千山鸟飞绝，万径人踪灭。
孤舟蓑笠翁，独钓寒江雪。


寻隐者不遇
唐 贾岛
松下问童子，言师采药去。
只在此山中，云深不知处。


山行
唐 杜牧
远上寒山石径斜，白云生处有人家。
停车坐爱枫林晚，霜叶红于二月花。


清明
唐 杜牧
清明时节雨纷纷，路上行人欲断魂。
借问酒家何处有？牧童遥指杏花村。


江南春
唐 杜牧
千里莺啼绿映红，水村山郭酒旗风。
南朝四百八十寺，多少楼台烟雨中。


蜂
唐 罗隐
不论平地与山尖，无限风光尽被占。
采得百花成蜜后，为谁辛苦为谁甜。



少年行
唐 吴象之
#CHENGYU 一掷千金
承恩借猎小平津，使气常游中贵人。
一掷千金浑是胆，家无四壁不知贫。



李白墓
唐 白居易
#CHENGYU 惊天动地
采石江边李白坟，绕田无限草连云。
可怜荒垄穷泉骨，曾有惊天动地文。
但是诗人多薄命，就中沦落不过君。



题都城南庄
唐 崔护
#CHENGYU 人面桃花
去年今日此门中，人面桃花相映红。
人面不知何处去，桃花依旧笑春风。
