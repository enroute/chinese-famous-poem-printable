#RAW \chapter{秦汉}


离骚
战国 屈原
帝高阳之苗裔兮，朕皇考曰伯庸。
摄提贞于孟陬兮，惟庚寅吾以降。
皇览揆余初度兮，肇锡余以嘉名。
名余曰正则兮，字余曰灵均。
纷吾既有此内美兮，又重之以修能。
扈江离与辟芷兮，纫秋兰以为佩。
汩余若将不及兮，恐年岁之不吾与。
朝搴阰之木兰兮，夕揽洲之宿莽。
日月忽其不淹兮，春与秋其代序。
惟草木之零落兮，恐美人之迟暮。
不抚壮而弃秽兮，何不改乎此度？
乘骐骥以驰骋兮，来吾道夫先路。



易水歌
先秦 荆轲
风萧萧兮易水寒，壮士一去兮不复还。
探虎穴兮入蛟宫，仰天呼气兮成白虹。



垓[gāi]下歌
秦 项羽
力拔山兮气盖世。时不利兮骓[zhuī]不逝。
骓不逝兮可奈何！虞兮虞兮奈若何！



大风歌
东汉 刘邦
大风起兮云飞扬，
威加海内兮归故乡，
安得猛士兮守四方！


十五从军征
汉 乐府
十五从军征，八十始得归。道逢乡里人：家中有阿谁？
遥看是君家，松柏冢[zhǒng]累累。兔从狗窦[dòu]入，雉[zhì]从梁上飞，
中庭生旅谷，井上生旅葵。舂[chōng]谷持作饭，采葵持作羹[gēng]。
羹饭一时熟，不知贻[yí]阿谁。出门东向看，泪落沾我衣。




江南
汉 乐府
江南可采莲，莲叶何田田，鱼戏莲叶间。
鱼戏莲叶东，鱼戏莲叶西。鱼戏莲叶南，鱼戏莲叶北。




长歌行
汉 乐府
青青园中葵，朝露待日晞[xī]。
阳春布德泽，万物生光辉。
常恐秋节至，焜[kūn]黄华叶衰。
百川东到海，何时复西归？
少壮不努力，老大徒伤悲！




上邪
汉 佚名
上邪，我欲与君相知，长命无绝衰。
山无陵，江水为竭。冬雷震震，夏雨雪。
天地合，乃敢与君绝。




古歌
汉 佚名
秋风萧萧愁杀人，出亦愁，入亦愁。
座中何人，谁不怀忧。
令我白头。
胡地多飚风，树木何修修。
离家日趋远，衣带日趋缓。
心思不能言，肠中车轮转。




客从远方来
汉 佚名
#CHENGYU 如胶似漆
客从远方来，遗我一端绮。相去万余里，故人心尚尔。
文采双鸳鸯，裁为合欢被。著以长相思，缘以结不解。
以胶投漆中，谁能别离此？




明月何皎皎
汉 佚名
明月何皎皎，照我罗床帏[wéi]。
忧愁不能寐，揽衣起徘徊。
客行虽云乐，不如早旋归。
出户独彷徨，愁思当告谁！
引领还入房，泪下沾裳衣。




涉江采芙蓉
汉 佚名
涉江采芙蓉，兰泽多芳草。
采之欲遗谁，所思在远道。
还顾望旧乡，长路漫浩浩。
同心而离居，忧伤以终老。




生年不满百
汉 佚名
#CHENGYU 秉烛夜游
生年不满百，常怀千岁忧。昼短苦夜长，何不秉烛游！
为乐当及时，何能待来兹？愚者爱惜费，但为後世嗤。
仙人王子乔，难可与等期。




行行重行行
汉 佚名
行[xíng]行重[chóng]行行，与君生别离。
相去万余里，各在天一涯。
道路阻且长，会面安可知？
胡马依北风，越鸟巢南枝。
相去日已远，衣带日已缓。
浮云蔽白日，游子不顾返。
思君令人老，岁月忽已晚。
弃捐勿复道，努力加餐饭。




迢迢牵牛星
汉 佚名
迢[tiáo]迢牵牛星，皎皎河汉女。
纤[xiān]纤擢[zhuó]素手，札[zhá]札弄机杼[zhù]。
终日不成章，泣涕零如雨。
河汉清且浅，相去复几许！
盈盈一水间，脉脉不得语。




秋风辞
汉 刘彻
秋风起兮白云飞，草木黄落兮雁南归。
兰有秀兮菊有芳，怀佳人兮不能忘。
泛楼船兮济汾[fén]河，横中流兮扬素波。
箫鼓鸣兮发棹[zhào]歌，欢乐极兮哀情多。
少壮几时兮奈老何！




李延年歌
汉 李延年
　　　北方有佳人，绝世而独立。
　　　一顾倾人城，再顾倾人国。
宁不知倾城与倾国？佳人难再得。




怨歌行
汉 班婕妤[jié yú]
#CHENGYU 恩断义绝
新裂齐纨素，鲜洁如霜雪。裁为合欢扇，团团似明月。
出入君怀袖，动摇微风发。常恐秋节至，凉飚夺炎热。
弃捐箧笥[qiè sì]中，恩情中道绝。









涉江采芙蓉
《古诗十九首》
涉江采芙蓉，兰泽多芳草。采之欲遗谁，所思在远道。
还顾望旧乡，长路漫浩浩。同心而离居，忧伤以终老。




















