#RAW \chapter{清}


题秋江独钓图
清  王士祯
一蓑一笠一扁舟,一丈丝纶一寸钩。
一曲高歌一樽酒,一人独钓一江秋。




出塞
清 徐锡麟
军歌应唱大刀环，誓灭胡奴出玉关。
只解沙场为国死，何须马革裹尸还。




五美吟·明妃
清 曹雪芹
绝艳惊人出汉宫，红颜命薄古今同。
君王纵使轻颜色，予夺权何畀[bì]画工？




五美吟·西施
清 曹雪芹
一代倾城逐浪花，吴宫空自忆儿家。
效颦莫笑东村女，头白西边上浣纱。




本事诗十首·选二
清 苏曼殊
乌舍凌波肌似雪，亲持红叶索题诗。
还卿一钵[bō]无情泪，恨不相逢未剃时。




偶作
清 袁枚
偶寻半开梅，闲倚一竿竹。
儿童不知春，问草何故绿。




所见
清 袁枚
牧童骑黄牛，歌声振林樾[yuè]。
意欲捕鸣蝉，忽然闭口立。




苔  
清 袁枚
白日不到处，青春恰自来。
苔花如米小，也学牡丹开。




论诗五首
清 赵翼
李杜诗篇万口传，至今已觉不新鲜。
江山代有才人出，各领风骚数百年。




竹石
清 郑燮[xiè]
咬定青山不放松，立根原在破岩中。
千磨万击还坚劲，任尔东西南北风。




竹石
清 郑燮[xiè]
咬定青山不放松，立根原在破岩中。
千磨万击还坚劲，任尔东西南北风！




一字诗
清 陈沆[hàng]
一帆一桨一渔舟，一个渔翁一钓钩。
一俯一仰一场笑，一江明月一江秋。




村居
清 高鼎
#CHENGYU 草长莺飞
草长莺飞二月天，拂堤杨柳醉春烟。
儿童散学归来早，忙趁东风放纸鸢[yuān]。




绮怀十六首·其十五
清 黄景仁
几回花下坐吹箫，银汉红墙入望遥。
似此星辰非昨夜，为谁风露立中宵。
缠绵思尽抽残茧，宛转心伤剥后蕉。
三五年时三五月，可怜杯酒不曾消。




己亥杂诗
清 龚自珍
#COMMENT 过镇江，见赛玉皇及风神、雷神者，祷祠万数。道士乞撰青词。
#CHENGYU 不拘一格

九州生气恃风雷，万马齐喑[yīn]究可哀。
我劝天公重抖擞，不拘一格降人才。




己亥杂诗·其五
清 龚[gōng]自珍
浩荡离愁白日斜，吟鞭东指即天涯。
落红不是无情物，化作春泥更护花。




